# -*- mode: mandoku-view; -*-
#+TITLE: 欽定協紀辨方書
#+DATE: 2015-08-24 23:13:26.866730
#+PROPERTY: ID KR3g0051
#+PROPERTY: BASEEDITION WYG    
#+PROPERTY: JUAN 卷四
<pb:KR3g0051_WYG_004-1a>¶
欽定四庫全書¶
欽定協紀辨方書卷四¶
　義例二¶
　　建除十二神¶
　　建除同位異名¶
　　建(兵福/)　(小時/)　(土府/)¶
　　除(吉期/)　(兵寶/)¶
　　滿(福徳/)　(天巫/)　(天狗/)¶
<pb:KR3g0051_WYG_004-1b>¶
　　平(陽月天罡/)　(隂月河魁/)　(死神/)¶
　　定(時隂/)　(官符/)　(死氣/)¶
　　執(枝徳/)　(小耗/)¶
　　破(大耗/)¶
　　危¶
　　成(天醫/)　(天喜/)¶
　　收(陽月河魁/)　(隂月天罡/)¶
　　開(時陽/)　(生氣/)¶
<pb:KR3g0051_WYG_004-2a>¶
　　閉(血支/)¶
　　建除十二神所合叢辰¶
　　月建¶
　　月厭(地火/)¶
　　厭對(六儀/)　(招搖/)¶
　　隂陽不將¶
　　隂陽大會¶
　　隂陽小會¶
<pb:KR3g0051_WYG_004-2b>¶
　　行狠　了戾　孤辰¶
　　單隂　純隂　孤陽　純陽¶
　　歲薄　逐陣¶
　　隂陽交破　隂陽擊衝¶
　　陽破隂衝　隂道衝陽¶
　　隂位　三隂¶
　　陽錯　隂錯　隂陽俱錯¶
　　絶隂　絶陽¶
<pb:KR3g0051_WYG_004-3a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-3b>¶
厯書曰厯家以建除滿平定執破危成收開閉凡十二¶
日周而復始觀所值以定吉凶每月交節則疊兩值日¶
其法從月建上起建與斗杓所指相應如正月建寅則¶
寅日起建順行十二辰是也○淮南子曰正月建寅則¶
寅為建夘為除辰為滿已為平主生午為定未為執主¶
陷申為破主衡酉為危主杓戌為成主小德亥為收主¶
大德子為開主太陽丑為閉主太隂○選擇宗鏡曰建¶
為歲君為元神為吉凶衆神之主帥可坐不可向其在¶
<pb:KR3g0051_WYG_004-4a>¶
山在方疊吉星則大吉疊凶星則凶除為四利太陽小¶
吉滿為土瘟為四利喪門又為天富小吉平為三台又¶
為土曲大吉定為歲三合為顯星吉又為地官符畜官¶
次凶執為四利之死符又為小耗凶破為歲破為大耗¶
大凶危為極富星為谷將星為四利龍德吉成為三合¶
吉又為飛廉又為四利白虎小凶收為四利福德小吉¶
又為八座小凶開為青龍太隂為生氣華蓋上吉又為¶
四利弔客小凶閉為病符凶平成開危最吉定除次吉¶
<pb:KR3g0051_WYG_004-4b>¶
破大凶○考原曰按月建十二神除危定執成開為吉¶
建破平收滿閉為凶歴書所謂建滿平收黑除危定執¶
黄成開皆可用閉破不相當者也選擇宗鏡以四利三¶
元諸神相配吉凶亦未盡合如以建為太歲除為太陽¶
滿為喪門破為歲破危為龍德此相合者也至以平為¶
太隂定為官符執為死符成為白虎收為福徳開為弔¶
客此不相合者也大抵凡日吉神多則吉凶神多則凶¶
又各視其神之宜忌以為趨避亦未可以執一而論也¶
<pb:KR3g0051_WYG_004-5a>¶
按建者一月之主故從建起義而㕘伍於十二辰古之¶
所謂建除家言也建次為除除舊布新月之相氣也一¶
生二二生三三者數之極故曰滿滿則必溢矣易曰坎¶
不盈祇既平概滿則平繼滿故必以平也平則定建前¶
四位則三合合亦定也定則可執矣故繼之以執執者¶
守其成也物無成而不毁故繼之以破對七為衝衝則¶
破也救破以危在易已日乃革之已十干之第六破十¶
二辰之第七其義同也是故救破以危既破而心知危¶
<pb:KR3g0051_WYG_004-5b>¶
孟子曰危故逹夫心能危者事乃成矣不必待其成而¶
後知為逹也淮南子云前三後五百事可舉平前三也¶
危後五也繼危者成何以成建三合備也既成必收自¶
建至此而十十極數也數無終極之理開之開之云者¶
十即一也一生二二生三由此一而三之則復為建矣¶
建固生於開者也故開為生氣也氣始萌芽不閉則所¶
謂發天地之房而物不能以生故受之以閉終焉唯其¶
能閉故復能建與易同也又按自建至閉十二神其辰¶
<pb:KR3g0051_WYG_004-6a>¶
皆由建改而遞更古今論説紛紜吉凶不一夫止以建¶
除論吉凶未甚彰顯著明也此建則彼除十二辰自然¶
輪轉耳迨夫㕘以萬事錯以二氣五行然後吉凶生焉¶
特其吉凶之大小劑量則生於建除雲駛月運舟行岸¶
移明者黙契其微神而明之可也今具列各條之下隂¶
陽之變化無窮夫亦舉一隅云耳又按建除之説見於¶
古者自淮南子外又有太公六韜云開牙門當背建向¶
破越絶云黄帝之元執辰破已伯王之氣見於地户王¶
<pb:KR3g0051_WYG_004-6b>¶
莽傳云以戊辰直定御王冠即真天子位師古曰於建¶
除之次其日當定也知所由來久矣蓋其説與諸家同¶
起戰國時而並託之黄帝云¶
<pb:KR3g0051_WYG_004-7a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-7b>¶
古有建除家叢辰家時師已莫識其統系總名選擇而¶
咸統於天官今按建除之義以年統時以時統月以月¶
統日雖原本於五行而以建為重若夫叢辰云者猶言¶
衆辰吉凶各以義起者也如兵福小時之即建吉期兵¶
寶之即除之類或建除家之異名見義或叢辰家之殊¶
途同歸己莫可考但散而無紀殽而無序此云吉而彼¶
云凶方稱宜而旋稱忌莫之適從今為類聚之而悉統¶
於建除取其必須異名而後義見者或此吉彼凶不妨¶
<pb:KR3g0051_WYG_004-8a>¶
一辰兩義者著於篇¶
<pb:KR3g0051_WYG_004-9a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-9b>¶
厯例曰兵福者與月建同行○太白經曰五帝所在不¶
可出軍向之必敗春東方夏南方秋西方冬北方又云¶
春不東行是謂伐生百事不成夏不南行是謂伐强兵¶
卒多殃秋不西行是謂伐熟兵將不復冬不北行是謂¶
伐藏士卒多傷故月建所在為王相之方我用而我利¶
也¶
淮南子曰小時者月建也○神樞經曰小時者郎將之¶
象也其日忌結姻親開倉庫○總要厯曰四時之氣隨¶
<pb:KR3g0051_WYG_004-10a>¶
斗杓所指而建立雖非四時之大時亦一月之小時也¶
○選擇宗鏡曰建破平收俗之所忌惟破日最凶建日¶
吉多可用平日甚吉收日吉多無妨○曹震圭曰小時¶
者是當時之旺辰也忌結姻親者因陽氣獨持旺氣也¶
忌開倉庫者是旺氣發而不收也○邵泰衢曰建為土¶
府者猶言中府也月建當月令而為主於中府也¶
按厯書建日不利行師而於兵福則又曰利行師兵福¶
即建也而矛盾如是蓋月建所在我用則我利用之則¶
<pb:KR3g0051_WYG_004-10b>¶
為兵福矣若敵在建方則不利行師以伐之以彼據王¶
氣故也然禮記孟春月令云兵戎不起不可從我始然¶
則建雖兵福要須視此建為何月之建如孟春建寅則¶
亦不利行師也月建大義詳後厭建篇此專以明建之¶
同位異名者又按建日忌結姻親者男為日女為月夫¶
建者月也女壯之象故忌之若夫忌開倉庫猶夫甲不¶
開倉之意建為十二辰之首亦有朔旦之象焉惡其月¶
建初轉之月即有所費民俗所忌耳至今元旦俗忌用¶
<pb:KR3g0051_WYG_004-11a>¶
財謂一歲不能積蓄皆此類也¶
<pb:KR3g0051_WYG_004-12a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-12b>¶
總要厯曰吉期者吉慶之神也所值之日宜出軍行師¶
攻城寨興弔伐㑹親姻○厯例曰常居月建前一辰也¶
○曹震圭曰吉期者是月建腹心同契之侍臣也蓋常¶
居建前一辰可與要約吉事故因名之¶
厯例曰兵寳者月建前一辰也¶
按兵寶之義與兵福同説已見前假如寅為兵福則夘¶
為兵寶皆四時當王之氣云耳¶
<pb:KR3g0051_WYG_004-13a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-13b>¶
總要厯曰福德者月中福德之神也其日宜祀神祗求¶
福願修宫室獻封章○厯例曰福德常居月建前二辰¶
○曹震圭曰建前二辰者是月所生之子以其當相氣¶
在前為引與我能為福為德之神也故易卦以子孫爻¶
為福徳其義一也大抵子能制乎鬼使不害已故為福¶
德假令正月寅以火生辰土為子其土能制水鬼也二¶
月夘木生巳火為子火能制金鬼也三月辰之衰木能¶
生午火為子去制金鬼也餘倣此○考原曰十二地支¶
<pb:KR3g0051_WYG_004-14a>¶
各有所藏若以前二辰為月建所生者亦無不合則生¶
氣之在月建前二辰亦當取此義¶
總要厯曰天巫者月中善神也所值之日宜合藥請醫¶
祀鬼神求福願○厯例曰常居月建前二辰○曹震圭¶
曰天巫者月中善神能克除鬼煞也義與福德同¶
樞要厯曰天狗者月中凶神也其日忌禱祀鬼神祈求¶
福願○厯例曰天狗者常居月建前二辰○曹震圭曰¶
天狗者月中禦衞之犬也祛除私邪之神無使敢侵故¶
<pb:KR3g0051_WYG_004-14b>¶
居建前二辰是禦於門首也自子建之月起於寅寅者¶
艮之陽辰也易曰艮為夫是也祈福願祠鬼神皆為正¶
道故並忌之¶
按滿為福德總要厯謂其日宜祭神祇祈福願又謂之¶
天巫亦謂宜祀鬼神求福願夫天巫云者巫能通幽明¶
以見日吉辰良其誠意可逹於鬼神故比之天巫云耳¶
豈真是日有神號天巫者下行世間哉顧同一滿日也¶
忽又謂之天狗同一樞要歴也又云忌禱祀鬼神祈求¶
<pb:KR3g0051_WYG_004-15a>¶
福願誠不可解矣詳考其義蓋天狗者戌日值滿也天¶
官家謂太白餘氣散為天狗滿既是戌建必在申滿之¶
為滿也以三為數之極也天之刑神當令之時而又居¶
盛滿之極則其與他滿日不可同例論明矣故又謂之¶
天狗而謂不宜禱祀非謂凡為滿日皆天狗也夫滿日¶
所以為福德而宜祭祀者以月建為本日之生氣有鬼¶
神降福之象也若滿在戌日則從申至酉悉屬金行其¶
為神也乃蓐收司刑之神而非降福之神矣故忌之也¶
<pb:KR3g0051_WYG_004-15b>¶
乃曹震圭以天狗為祛除私邪之神夫天狗本妖星如¶
彗孛之類從未有被以嘉稱者其説不類又謂建前二¶
辰為禦於門首之象犬之守宅亦不必其在門也又以¶
寅為艮艮為犬而謂建子則滿寅有犬之象焉未識建¶
丑滿夘則又何説也又謂祈福願祀鬼神皆為正道故¶
並忌之然則為邪道則不須忌也無論隂陽之道本不¶
為小人謀且前既以天狗為祛除私邪之神矣此又謂¶
忌用正道倐命之為正倐命之為邪何其無特見也又¶
<pb:KR3g0051_WYG_004-16a>¶
按天狗為申建之戌止一位故不入圖¶
<pb:KR3g0051_WYG_004-17a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-17b>¶
桑道茂曰天罡河魁者月内凶神也所值之日百事宜¶
避○厯例曰陽建之月前三辰為天罡後三辰為河魁¶
隂建之月反是○曹震圭曰魁罡者乃月建四煞之辰¶
平收之日也○洞源經曰對七為衝隔三為破選擇家¶
所謂辰破丑而丑衝未亥破寅而寅衝申午破夘而夘¶
衝酉酉破子而子衝午申破巳而巳衝亥戌破未而未¶
衝丑是也¶
神樞經曰死神者月中凶神也其日忌請醫服藥出師¶
<pb:KR3g0051_WYG_004-18a>¶
征討種植樹木進人納畜○李鼎祚曰常居月建前三¶
辰○曹震圭曰死神者以月建為旺辰前逢死位也大¶
抵死氣之前必有死神其義同前¶
按天罡者辰也河魁者戌也平收二日輪轉十二支何¶
與辰戌事而亦命為天罡河魁耶洞源經曰對七為衝¶
隔三為破説者曰辰破丑而丑衝未亥破寅而寅衝申¶
謂辰至丑上則破其所居之丑而丑又衝我對宫之未¶
也然辰何以破丑耶其義未詳也今按辰戌之所以為¶
<pb:KR3g0051_WYG_004-18b>¶
魁罡者以其為二氣之樞紐也陽從辰而左至於戌而¶
成剥蔑之象隂從戌而右至於辰而成夬決之象隂陽¶
消息之大會也是故歲從辰始而至巳辰陽善之通也¶
厭從戌始而至亥戌隂慝之作也二者必不能比而和¶
且辰戌互相衝擊故畏忌之今建除家以平收為魁罡¶
者乃比擬於魁罡以見宜畏忌之意非真以此為魁罡¶
也由是言之則洞源經所謂隔三為破者破即是罡罡¶
破軍也本從此魁罡借義以及於破而後人釋之遂謂¶
<pb:KR3g0051_WYG_004-19a>¶
辰破丑亥破寅失其㫖矣亥與寅合安得有破義也凡¶
數三而極建前三而建後三則前後之數皆極矣而此¶
二位必自相衝擊假如建在子前三為平為夘後三為¶
收為酉夘酉衝也建在丑前三為平為辰後三為收為¶
戌辰戌衝也推之十二辰莫不皆然有龍戰之象焉故¶
亦以魁罡名之也其隂月陽月兩相易位者以此見其¶
非真魁罡也若魁罡則有定位矣夫以一歲而論陽生¶
於冬至三於寅五於辰隂生於夏至三於申五於戌三¶
<pb:KR3g0051_WYG_004-19b>¶
者春秋之首隂陽各半也五者歲厭之首隂陽之紐也¶
故曰魁罡取義於斗之第一第七星以其為運斗之樞¶
也國語曰王者必合三五以一建而論陽生於開半於¶
建終於平故平為死神而開為生氣為時陽也半於建¶
者陽長至三而乃可建與寅為歲首同也隂生於定半¶
於破終於收故定為時隂為死氣一建之内亦有十二¶
月之象故亦曰魁罡取諸歲神之魁罡以見意也平之¶
為死神也平在定前定為死氣則其神已降於平矣氣¶
<pb:KR3g0051_WYG_004-20a>¶
在萌芽之前而神又在氣之前也由此推之開為生氣¶
收必為生神而厯不言者或係闕文或以其微而不足¶
於吉故不言均未可定然神煞起例以收為月命座則¶
亦生神之意云¶
<pb:KR3g0051_WYG_004-21a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-21b>¶
總要厯曰時隂者月中隂神也所值之日宜運謀算畫¶
計䇿睦子孫㑹親友○厯例曰常居月建前四辰○曹¶
震圭曰時隂者月内隂氣之神母婦之象故隂神主事¶
機密不測故其日宜運謀算畫計䇿㑹親友睦子孫起¶
例常以月建加功曹子上所得之辰為時陽午上所得¶
之辰為時隂謂子者一陽初生也故時陽取焉午者一¶
隂初生也故時隂取焉寅者艮方成終成始之位三陽¶
交泰之所故以加之太乙家常以計神加和德其義一¶
<pb:KR3g0051_WYG_004-22a>¶
也¶
總要厯曰官符者其日忌拜官視事上表章陳詞訟○¶
厯例曰官符者正月起午順行十二辰○曹震圭曰官¶
符者是歲月中掌符信之官文職也常居三合前辰大¶
抵歲辰月建以其三合前辰為文官後辰為武職是左¶
文右武之義假令正月建寅則午上有官符文官也戌¶
上有白虎武職也併見第二卷¶
神樞經曰死氣者無氣之辰也其日忌戰鬬征伐療病¶
<pb:KR3g0051_WYG_004-22b>¶
求醫安置産室經營栽植○李鼎祚曰死氣者常居月¶
建前四辰○曹震圭曰死氣者以月建為臨官前臨死¶
位也假令二月建夘為臨官帝旺在辰衰在巳病在午¶
死在未也或云生氣之衝辰也謂此愛其生彼愛其死¶
我旺而彼死也故常與生氣相對¶
按時隂死氣之義具見前條而曹震圭月建加功曹之¶
説亦甚有理至官符之義已見歲官符條下四利三元¶
成為白虎定為官符皆同歲神取義官符為文白虎為¶
<pb:KR3g0051_WYG_004-23a>¶
武今厯家不用白虎而惟用官符於義例不合蓋四利¶
三元原從太歲起例官符白虎皆歲神方位以其弔照¶
太歲故避之若其在日則定成為月建三合何凶之有¶
厯家特誤以年方配日辰耳其以臨日為凶者誤亦由¶
此今既不用白虎應亦不用官符也¶
<pb:KR3g0051_WYG_004-24a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-24b>¶
經曰枝德者地支帶德也所值之日宜修造築垣○厯¶
例曰枝德者正月在未順行十二辰¶
樞要厯曰亦月内之耗神也其日忌經營種蒔納財交¶
易開市○厯例曰小耗者常居月建前五辰○曹震圭¶
曰小耗者小損也乃月建氣絶之辰大耗之從神也¶
按枝德乃歲神吉方詳歲枝德條下蓋陽年歲幹即歲¶
德隂年歲幹即歲德合自太歲順數至前五辰其幹必¶
與歲幹合陽年則為歲德合隂年則為歲德方為枝而¶
<pb:KR3g0051_WYG_004-25a>¶
幹為德故曰地枝帶徳也若其在月則一丙寅月也而¶
未日有五其辛未日為月幹合矣乙丁己癸四未日初¶
與丙寅無涉也何以概謂之枝德耶即以辛未日而論¶
辛為月幹五合六辛皆然與枝無取非若歲枝前五辰¶
之獨與歲幹合也且月幹非月德即與之合亦第幹合¶
云爾非若歲幹合之必為德也是則枝德之名曰枝曰¶
德皆無取義可見古人原由歲枝起例後世誤用之於¶
月而於歲反遺之也今添入歲神月枝德應刪去月小¶
<pb:KR3g0051_WYG_004-25b>¶
耗義詳歲小耗條下舊歲破為歲小耗則舊月破為月¶
小耗又為本月閉日之衝應閉而衝之是小耗也¶
<pb:KR3g0051_WYG_004-26a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-26b>¶
考原曰月破者月建所衝之日也與歲破義同¶
樞要厯曰大耗者月中虛耗之神也其日忌營庫藏出¶
財物逺經求取債負○厯例曰大耗者正月起申順行¶
十二辰○曹震圭曰大耗者月建擊衝破散之辰也與¶
月破同位¶
<pb:KR3g0051_WYG_004-27a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-27b>¶
按選擇宗鏡曰危為極富星為谷將星為四利之龍德¶
吉顧其所以為極富為谷將則無其義神煞起例又名¶
之為地輅皆今厯家所不用龍德别詳四利三元條下¶
<pb:KR3g0051_WYG_004-28a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-28b>¶
總要厯曰天醫者天之巫醫其日宜請藥避病尋巫禱¶
祀○厯例曰天醫者正月起戌順行十二辰○曹震圭¶
曰天醫者三合後辰能使萬物死而復生損而復益如¶
正月建寅三合為寅午戌而戌為寅之後辰是也餘倣¶
此¶
選擇宗鏡曰天喜者正月戌二月亥三月子四月丑順¶
輪十二月乃日支與月建三合故曰天喜○通書曰春¶
戌夏丑秋辰冬未今人不原其理嘗於卦書中得其要¶
<pb:KR3g0051_WYG_004-29a>¶
領大抵取日辰與月建相合為天喜也與成日同位¶
按月建後二辰生氣也又後二辰即生氣之生氣也故¶
曰天醫又成日也萬物莫不喜其有成故曰天喜厯書¶
以春戌夏丑秋辰冬未為天喜日而曹震圭謂母喜見¶
子然亦有成就之義如春之令屬木木生火火墓在戌¶
至於戌則火之道成矣故春以戌為天喜夏之令屬火¶
土火土生金金墓在丑至於丑則金之道成矣故夏以¶
丑為天喜秋辰冬未可以類推今通書與宗鏡皆以成¶
<pb:KR3g0051_WYG_004-29b>¶
日為天喜惟寅申巳亥四孟月與戌丑辰未相合或古¶
有兩説或一為後起俱未可知然成日之理為長且通¶
書總論既取成日而立成又用戌丑辰未日不宜自相¶
矛盾故改從畫一而並存其説以備㕘考¶
<pb:KR3g0051_WYG_004-30a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-30b>¶
按陽月魁隂月罡之義己見平日條下¶
<pb:KR3g0051_WYG_004-31a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-31b>¶
總要厯曰時陽者月中陽神也所值之日宜叙婚姻行¶
宴樂○厯例曰常居月建後二辰○曹震圭曰時陽者¶
月内掌陽氣之神父夫之象故陽之主事威儀正直有¶
禮義儀容故其日宜叙婚姻行宴樂¶
五行論曰生氣者極福之神也其日宜修築城壘開道¶
溝渠起土修營養育羣畜種蒔如出軍戰陣則宜背之¶
○厯例曰生氣者常居月建後二辰○曹震圭曰生氣¶
者萬物所生之辰也生育萬物者土也土之所居者四¶
<pb:KR3g0051_WYG_004-32a>¶
季也四季者乃四時五行所衰之辰也自衰然後可生¶
彼故以四時前季辰為生物之位假令冬水生春木水¶
衰於丑生木於前木之長生在亥也木衰於辰生火於¶
前火之長生在寅也火衰於未生金於前金生於巳也¶
金衰於戌生水於前水生於申也皆各居其後二辰此¶
其義也○考原曰月建乃當王之氣不可以衰言也且¶
生氣亦不耑在四維之位亦不可耑以五行之長生言¶
也大抵月建者當正王之位而前二辰己有生氣是未¶
<pb:KR3g0051_WYG_004-32b>¶
旺而將旺者也如正月為三陽之月而子則一陽己生¶
是為生氣也可與王日官日㕘看益明¶
按孫奭孟子疏曰木旺亥子丑寅夘火旺寅夘辰巳午¶
金旺巳午未申酉水旺申酉戌亥子土與水同其言旺¶
也始於長生之位而終於正旺之鄉此即生氣居建後¶
二辰之義也隂符經曰天地之道浸故隂陽勝隂陽相¶
推而變化順矣建為月中天子其後二辰為極福之神¶
隂陽以漸浸而勝也必以二位者從生氣至建而成三¶
<pb:KR3g0051_WYG_004-33a>¶
蓋一生二二生三而天地之道備也歲後二辰為太隂¶
建後二辰為生氣太隂為后妃之象天下之母也生氣¶
之義亦母道也於建除為開日無一之不吉也曹震圭¶
强以衰論者豈疑其與太隂同位歟不知太隂固吉神¶
也特不宜侵犯耳¶
<pb:KR3g0051_WYG_004-34a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-34b>¶
樞要經曰血支其日忌針刺出血○曹震圭曰血支者¶
氣血之支流也故起於旺建之後生氣之前如人生之¶
後自有血脉暢於四肢若其日針刺者是去其血也故¶
忌之¶
按月令仲冬以後忌作土事謂地氣阻洩是謂發天地¶
之房閉之為血忌而不宜針刺者亦此意人身與天地¶
之氣相應不宜於應閉之日而發洩之建之為建也生¶
於開而養於閉以成其建閉在十二辰猶小冬也閉日¶
<pb:KR3g0051_WYG_004-35a>¶
針刺猶冬日發房也¶
<pb:KR3g0051_WYG_004-36a>¶
¶
<pb:KR3g0051_WYG_004-37a>¶
¶
<pb:KR3g0051_WYG_004-38a>¶
¶
<pb:KR3g0051_WYG_004-39a>¶
¶
<pb:KR3g0051_WYG_004-40a>¶
¶
<pb:KR3g0051_WYG_004-41a>¶
¶
<pb:KR3g0051_WYG_004-42a>¶
凡月神之以十二辰起例者雖莫考其為建除家言叢¶
辰家言今一以建除統之如寅為建則凡神煞之在正¶
月為寅者皆與建同也夘為建則凡神煞之在二月為¶
夘者皆與建同也如寅為除則凡神煞之在十二月為¶
寅者皆與除同也夘為除則凡神煞之在正月為夘者¶
皆與除同也餘可類推既使一日之内吉凶神煞如指¶
諸掌又可㕘詳其吉凶之大小深淺有制無制可化不¶
可化以為從違也¶
<pb:KR3g0051_WYG_004-43a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-43b>¶
天寶厯曰月建者陽建之神也所理之方戰鬬攻伐宜¶
背之不可抵向所值之日宜封建視事不宜興造土功¶
結親禮○厯例曰正月建寅順行十二辰○曹震圭曰¶
月建所理之地戰鬬攻伐不宜向而宜背者蓋使我乘¶
旺氣而攻彼休囚也所值之日宜封建視事者建者健¶
也是月内羣神之長萬神無不咸服也不可興造土功¶
者蓋彼當旺勢不可犯也其不可結親禮者是陽建獨¶
旺隂建氣消之辰親禮之道宜隂陽相和若偏則不宜¶
<pb:KR3g0051_WYG_004-44a>¶
也¶
按淮南子云斗柄為小歲正月建寅月從左行十二辰¶
小歲東南則生西北則殺不可近也而可背也不可左¶
也而可右也賈公彦疏周禮占夢曰建謂斗柄所建謂¶
之陽建故左旋於天史記天官書曰斗為帝車運於中¶
央臨制四鄉然則月建者諸神之主帥也俗謂之月中¶
天子從建而之焉則有除滿以下十一神並建而十二¶
觀所值以定吉凶古所為建除家者也建之所在日躔¶
<pb:KR3g0051_WYG_004-44b>¶
其所合之辰則太陽月將也太陽前一位則為月厭月¶
厭謂之隂建右旋於天厭建相值相離則周禮所稱觀¶
天地之㑹者也其説各詳本條下¶
<pb:KR3g0051_WYG_004-45a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-45b>¶
堪輿經曰天老曰正月陽建於寅隂建在戌○春秋繁¶
露曰天道大數相反之物也不得俱出隂陽是也春出¶
陽而入隂秋出隂而入陽夏右陽而左隂冬右隂而左¶
陽隂出則陽入陽入則隂出隂右則陽左隂左則陽右¶
是故春俱南秋俱北而不同道夏交於前冬交於後而¶
不同理並行而不相亂澆滑而各持分此之謂天之意¶
而何以從事天之道初薄大冬隂陽各從一方來而移¶
於後隂由東方來西陽由西方來東至於中冬之月相¶
<pb:KR3g0051_WYG_004-46a>¶
遇北方合而為一謂之曰至别而相去隂適右陽適左¶
適左者其道順適右者其道逆逆氣左上順氣右下故¶
下煖而上寒以此見天之冬右隂而左陽也上所右而¶
下所左也冬月盡而隂陽俱南還陽南還出於寅隂南¶
還入於戌此隂陽所始出地入地之見處也至於中春¶
之月陽在正東隂在正西謂之春分春分者隂陽相半¶
也故晝夜均而寒暑平隂日損而隨陽陽日益而鴻故¶
為燒熱初得大夏之月相遇南方合而為一謂之曰至¶
<pb:KR3g0051_WYG_004-46b>¶
别而相去陽適右隂適左適右由下適左由上上暑而¶
下寒以此見天之夏右陽而左隂也上其所右下其所¶
左夏月盡而隂陽俱北還陽北還而入於申隂北還而¶
入於辰此隂陽之所始出地入地之見處也至於中秋¶
之月陽在正西隂在正東謂之秋分秋分隂陽相半也¶
故晝夜均而寒暑平陽日損而隨隂隂日益而鴻故至¶
於季秋而始霜至於孟冬而始大寒下雪而物咸成大¶
寒而物畢藏天地之功終矣○淮南子曰北斗之神有¶
<pb:KR3g0051_WYG_004-47a>¶
雌雄十一月始建於子月徙一辰雄左行雌右行五月¶
合午謀刑十一月合子謀德隂建所居辰為厭日厭日¶
不可以舉百事堪輿徐行雄以意知雌故為竒辰數從¶
甲子始子母相求所合之處為會十日十二辰周六十¶
日凡八會會於歲前則死亡會於歲後則無殃○天寶¶
厯曰月厭者隂建之辰也所理之方可以禳災祈福避¶
病所值之日忌逺行歸家移徙婚嫁○厯例曰月厭者¶
正月在戌逆行十二辰○曹震圭曰月厭者厭魅之神¶
<pb:KR3g0051_WYG_004-47b>¶
也其性暗昧私邪不正故各忌之蓋十一月建子隂陽¶
氣爭冬至前隂氣極冬至後陽氣生故自建子之月陽¶
建順厯丑寅夘一十二辰隂建逆歴亥戌酉一十二辰¶
至五月夏至二氣又同建而相爭也亦名曰隂建¶
按月建者斗柄所建也象見於天仰而望之而莫不見¶
者也月厭者二氣消息之原運於太无而出萬有者也¶
推建可以知厭故淮南云堪輿徐行雄以意知雌也曰¶
堪輿者蓋此堪輿家言也其曰厭者以其每處日躔之¶
<pb:KR3g0051_WYG_004-48a>¶
前故謂之厭厭古壓字也月建左行月厭右行六十甲¶
子相交相錯而吉凶生焉周禮所為觀天地之㑹者鄭¶
康成以厭建當之可以知古之日者必宗乎此也若其¶
所以然則董仲舒春秋繁露言之詳且明矣淮南子云¶
㑹於歲前則死亡㑹於歲後則無殃然則八會之日非¶
吉日也建陽而厭隂建吉而厭凶其同位之日隂陽叅¶
雜斷可識矣夫和㑹者隂從乎陽之謂太陽為陽月建¶
為隂如寅月之亥夘月之戌則當以隂陽和㑹論若從¶
<pb:KR3g0051_WYG_004-48b>¶
月建而復生隂建則所為隂中之隂其所會之干支安¶
得以吉論乎又㕘以太歲而消息之如歲在甲寅正月¶
甲戌大㑹則歲前也尤凶若八月辛夘大㑹則在歲後¶
矣可無殃也漢時已有堪輿八會見於經史今厯家大¶
㑹八即其傳也又有小㑹八又有行狠了戾孤隂單陽¶
等名考原詳之今並載於後要之皆為不吉之日而曹¶
震圭以大小㑹為隂陽和會則顯與淮南子不符不可¶
從也若夫天子用大小㑹日謂之歲位皇后太子諸侯¶
<pb:KR3g0051_WYG_004-49a>¶
用歲前卿大夫用歲對士庶人用歲後其所為歲前歲¶
後亦與淮南子不同而以歲前為可用益悖於古均無¶
取焉¶
　　地火¶
神樞經曰地火者月中凶神也其日忌修築園圃栽植¶
種蒔○厯例曰地火者正月起戌逆行十二辰¶
按厭建堪輿家言也地火叢辰家言也然地火即是月¶
厭故載於此¶
<pb:KR3g0051_WYG_004-50a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-50b>¶
天寶厯曰厭對者月厭所衝之辰也其日忌嫁娶又為¶
招搖忌乘船渡水○厯例曰厭對者正月起辰逆行十¶
二辰¶
神樞經曰六儀者月中吉神也所值之日宜牧養生財¶
栽植樹木結親納禮視事臨官○厯例曰正月起辰逆¶
行十二辰○曹震圭曰六儀者月中正禮儀之神也月¶
厭主暗昧六儀與之敵衝以威厲之使不敢妄失儀容¶
也故以名之¶
<pb:KR3g0051_WYG_004-51a>¶
按厭對正月起辰逆行十二辰六儀亦正月起辰逆行¶
十二辰然則厭對之即為六儀也明甚乃選擇之書於¶
厭對則曰忌嫁娶於六儀則曰宜結親納禮適相反也¶
蓋堪輿家言其大指總以建為陽厭為隂必干支與厭¶
全不相涉者始為吉日故厭對雖衝破月厭亦不以為¶
吉也而叢辰家則以其能衝破月厭而名之曰六儀謂¶
月厭主曖昧隂私則月厭之反必威儀正直之神也是¶
以兩相矛盾而並見于厯書莫之適從也今定為厭對¶
<pb:KR3g0051_WYG_004-51b>¶
忌嫁娶六儀宜視事臨官庶於義各當云招搖見後¶
<pb:KR3g0051_WYG_004-52a>¶
　¶
　¶
　¶
　¶
　¶
　¶
　¶
　¶
<pb:KR3g0051_WYG_004-52b>¶
天寶厯曰隂陽不將者以月建為陽謂之陽建正月起¶
寅順行十二辰月厭為隂謂之隂建正月起戌逆行十¶
二辰分於夘酉㑹於子午厭前枝幹自相配者為陽將¶
厭後枝幹自相配者為隂將厭後幹配厭前枝者為隂¶
陽俱將厭前幹配厭後枝者為隂陽不將也陽將傷夫¶
隂將傷婦隂陽俱將夫婦俱傷隂陽不將夫婦榮昌戊¶
己之幹位在中央戊為陽土寄於艮己為隂土寄於坤¶
經曰春冬己不將秋夏戊不將○厯例曰隂陽不將者¶
<pb:KR3g0051_WYG_004-53a>¶
正月辛亥辛丑辛夘庚子庚寅己亥己丑己夘丁亥丁¶
丑丁夘丙子丙寅二月庚戌庚子庚寅己亥己丑丁亥¶
丁丑丙戌丙子丙寅乙亥乙丑三月己酉己亥己丑丁¶
酉丁亥丁丑丙戌丙子乙酉乙亥乙丑甲戌甲子四月¶
丁酉丁亥丙申丙戌丙子乙酉乙亥甲申甲戌甲子戊¶
申戊戌戊子五月丙申丙戌乙未乙酉乙亥甲申甲戌¶
戊申戊戌癸未癸酉癸亥六月乙未乙酉甲午甲申甲¶
戌戊午戊申戊戌癸未癸酉壬午壬申壬戌七月乙巳¶
<pb:KR3g0051_WYG_004-53b>¶
乙未乙酉甲午甲申戊午戊申癸巳癸未癸酉壬午壬¶
申八月甲辰甲午甲申戊辰戊午戊申癸己癸未壬辰¶
壬午壬申辛巳辛未九月戊辰戊午癸夘癸巳癸未壬¶
辰壬午辛夘辛巳辛未庚辰庚午十月癸夘癸巳壬寅¶
壬辰壬午辛夘辛巳庚寅庚辰庚午己夘己巳十一月¶
壬寅壬辰辛丑辛夘辛巳庚寅庚辰己丑己夘己巳丁¶
丑丁夘丁巳十二月辛丑辛夘庚子庚寅庚辰己丑己¶
夘丁丑丁夘丙子丙寅丙辰○考原曰厭前枝幹自相¶
<pb:KR3g0051_WYG_004-54a>¶
配者為陽將純陽無隂也厭後枝幹自相配者為隂將¶
純隂無陽也厭後幹配厭前枝者為隂陽俱將隂非其¶
隂陽非其陽其道相乖也蓋幹為陽當居於前枝為隂¶
當從其後是夫唱婦隨之理故厭前幹配厭後枝為隂¶
陽不將也¶
按隂陽不將者乃堪輿家之吉日凡事可用非僅施之¶
嫁娶也惟六月戊午為逐陣不可用今世所傳祗曰嫁¶
娶吉而又不明歲前歲後之義且于天子皇后卿士庶¶
<pb:KR3g0051_WYG_004-54b>¶
民用日妄説亦覺其支離而難通遂將大㑹等日一併¶
廢棄而不用不知此法最古其於隂陽之義亦最微妙¶
縝密良不可忽也具詳於後¶
　　隂陽大㑹¶
堪輿經曰正月大㑹甲戌二月大㑹乙酉五月大會丙¶
午六月大㑹丁巳七月大會庚辰八月大會辛夘十一¶
月大會壬子十二月大會癸亥如正月陽建在寅隂建¶
在戌陽主干隂主支也陽建在寅近於甲陽甲隂戌支¶
<pb:KR3g0051_WYG_004-55a>¶
干相和㑹故甲戌為正月大會也二月陽建於夘隂建¶
於酉夘近於乙陽乙隂酉故乙酉為二月大會也五月¶
隂陽二建俱㑹於午午近於丙以丙配午故丙午為五¶
月大會也六月陽建於未隂建於己未近於丁以丁配¶
巳故丁巳為六月大會也七月陽建於申隂建於辰陽¶
建近庚以庚配辰故庚辰為七月大會也八月陽建於¶
酉隂建於夘酉近於辛以辛配夘故辛夘為八月大㑹¶
也十一月隂陽二建俱㑹於子子近於壬以壬配子故¶
<pb:KR3g0051_WYG_004-55b>¶
壬子為十一月大㑹也十二月陽建於丑隂建於亥丑¶
近於癸以癸配亥故癸亥為十二月大會也¶
　　隂陽大會立成¶
月會大會　　大㑹所領日　　春　夏　秋　冬¶
正月甲戌(癸亥甲子乙丑丙寅丁夘戊辰/己巳庚午辛未壬申癸酉)　歲位歲後歲對歲前¶
七月庚辰(甲戌乙亥丙子/丁丑戊寅己夘)　　　　　　　歲對歲前歲位歲後¶
二月乙酉(庚辰辛巳壬午/癸未甲申)　　　　　　　歲位歲後歲對歲前¶
八月辛夘(乙酉丙戌丁亥/戊子己丑庚寅)　　　　　　　歲對歲前歲位歲後¶
<pb:KR3g0051_WYG_004-56a>¶
五月丙午(辛夘壬辰癸巳甲午乙未丙申丁酉戊戌/己亥庚子辛丑壬寅癸夘甲辰乙巳)歲前歲位歲後歲對¶
十一月壬子(丙午丁未戊申/己酉庚戌辛亥)　　　　　　　　　歲後歲對歲前歲位¶
六月丁巳(壬子癸丑甲寅/乙夘丙辰)　　　　　　　　　　歲前歲位歲後歲對¶
十二月癸亥(丁巳戊午己未庚申/辛酉壬戌癸亥)　　　　　　　歲後歲對歲前歲位¶
右大㑹望後用之其所領日從本㑹日起逆數至上㑹¶
止即得所領日數也¶
　　隂陽小㑹¶
堪輿經曰小㑹二月己酉三月戊辰四月己巳五月戊¶
<pb:KR3g0051_WYG_004-56b>¶
午八月己夘九月戊戌十月己亥十一月戊子皆以中¶
宫戊巳配厭建為之如二月陽建於夘隂建於酉隂陽¶
相衝以乙配酉以辛配夘大㑹皆已有之故以已配隂¶
建之酉為隂陽小㑹也三月陽建於辰隂建於申以庚¶
配辰大㑹有之以乙配申隂陽非耦故以戊配辰為三¶
月小會也四月純陽用事隂勢盡消故無大㑹而以己¶
巳為四月小㑹也五月陽建隂建俱㑹於午故以戊配¶
所建之辰則戊午為五月小㑹也八月秋分建厭分位¶
<pb:KR3g0051_WYG_004-57a>¶
亦以已配隂陽建厭之辰故八月以己夘為小㑹也九¶
月剥卦直月陽消將盡故無大㑹而以戊戌為小會也¶
十月陽勢消盡純隂用事故無大㑹則以己亥為十月¶
小會也十一月隂陽二建俱會於子亦以戊配所建之¶
子故十一月戊子為小會也¶
　　隂陽小會立成¶
月會小會　　小會所領日　　　春　夏　秋　冬¶
二月己酉(丙午丁未/戊申)　　　　　歲位歲後歲對歲前¶
<pb:KR3g0051_WYG_004-57b>¶
三月戊辰(癸亥甲子乙丑/丙寅丁夘)　　　歲位歲後歲對歲前¶
四月己巳(戊辰/)　　　　　　　歲前歲位歲後歲對¶
五月戊午(丁巳/)　　　　　　　歲前歲位歲後歲對¶
八月己夘(甲戌乙亥丙子/丁丑戊寅)　　　歲對歲前歲位歲後¶
九月戊戌(辛夘壬辰癸巳甲午/乙未丙申丁酉)　歲對歲前歲位歲後¶
十月己亥(戊戌/)　　　　　　　歲後歲對歲前歲位¶
十一月戊子(乙酉丙戌/丁亥)　　　　歲後歲對歲前歲位¶
右小會望前用之其所領日亦從本會日逆數至他大¶
<pb:KR3g0051_WYG_004-58a>¶
小會止○曹震圭曰大會者是月内隂陽正會之辰也¶
小會者是隂陽偶會之辰也故為上吉之日比和之辰¶
○考原曰大會者陽會於隂也小會者隂會於陽也其¶
月無大會者以其干支不能相配如三月辰中之乙不¶
能配隂建之申四月巳中之丙不能配隂建之未是也¶
小會為隂㑹陽故其日皆用陽建惟二月八月隂陽二¶
建對衝故相易也其月無小會者以其日大會巳有之¶
或他月小會巳有之觀其所領日逆至他月大小會日¶
<pb:KR3g0051_WYG_004-58b>¶
則止可見矣¶
　　行狠　了戾　孤辰¶
堪輿經曰三月陽建於辰隂建於申陽前不及於丙隔¶
於巳也後過於甲隔於夘也故以甲配申則不從以丙¶
配申則不及以戊庚壬配申則不合故甲申為行狠丙¶
申為了戾戊申庚申壬申為孤辰也四月陽建於巳隂¶
建於未陽前不及於丁隔於午也後過於乙隔於辰也¶
故以乙配未則不從以丁配未則不及以己辛癸配未¶
<pb:KR3g0051_WYG_004-59a>¶
則不合故乙未為行狠丁未為了戾己未辛未癸未為¶
孤辰也九月陽建於戌隂建於寅陽前不及壬隔於亥¶
也後過於庚隔於酉也故以庚配寅則不從以壬配寅¶
則不及以甲丙戊配寅則不合故庚寅為行狠壬寅為¶
了戾甲寅丙寅戊寅為孤辰也十月陽建於亥隂建於¶
丑陽前不及癸隔於子也後過於辛隔於戌也故以辛¶
配丑則不從以癸配丑則不及以乙丁己配丑則不合¶
故辛丑為行狠癸丑為了戾乙丑己丑丁丑為孤辰也¶
<pb:KR3g0051_WYG_004-59b>¶
○天寶厯曰過為行狠不及為了戾不合為孤辰○曹¶
震圭曰月建者陽也月厭者隂也陽主干隂主支若得¶
陽建前後近干以配隂建者大會也若以陽建後隔位¶
之干配隂建者為行狠不從乃陽氣不從也陽建前隔¶
位之干配隂建者為了戾不及是陽氣不及也以隂建¶
左右之干自配者為孤辰非正應隂自配也故曰不合¶
　　單隂(自單隂至純陽四位皆以時無/大會故以戊己配月建為之)¶
堪輿經曰三月卦得夬謂五陽爻對一隂爻故戊配辰¶
<pb:KR3g0051_WYG_004-60a>¶
為單隂也¶
　　純隂¶
堪輿經曰十月卦得坤謂六爻皆隂陽氣已盡故以己¶
配亥為純隂也¶
　　孤陽¶
堪輿經曰九月卦得剥謂五隂爻對一陽爻故以戊配¶
戌為孤陽也¶
　　純陽¶
<pb:KR3g0051_WYG_004-60b>¶
堪輿經曰四月卦得乾謂六爻皆陽隂氣已盡故以己¶
配巳為純陽也¶
　　歲薄¶
堪輿經曰四月陽建於巳而左行隂建於未而右行隂¶
陽相向欲合於午故以丙午戊午為四月歲薄也十月¶
陽建於亥而左行隂建於丑而右行隂陽相向欲合於¶
子故以壬子戊子為十月歲薄也○曹震圭曰薄者迫¶
也隂陽二建交相迫之丙壬則近子午之干戊者謂時¶
<pb:KR3g0051_WYG_004-61a>¶
無大會皆以戊己配之也¶
　　逐陣¶
堪輿經曰六月陽建於未而左行隂建於巳而右行隂¶
陽相背分别於午故以戊午丙午為六月逐陣十二月¶
陽建於丑而左行隂建於亥而右行隂陽相背分别於¶
子故以壬子戊子為十二月逐陣○曹震圭曰隂陽二¶
建此月相分背各隨其陣也¶
　　隂陽交破¶
<pb:KR3g0051_WYG_004-61b>¶
堪輿經曰四月陽建於巳破於亥隂建於未破於癸癸¶
陽也為隂所破也亥隂也為陽所破也是謂陽破隂隂¶
破陽故四月癸亥為隂陽交破十月陽建於亥破於巳¶
隂建於丑破於丁丁陽也為隂所破也巳隂也為陽所¶
破也是為陽破隂隂破陽故十月丁巳為隂陽交破¶
　　隂陽擊衝¶
堪輿經曰五月隂陽俱至午陽建挾丙而擊壬隂建居¶
午而衝子故五月以壬子為隂陽擊衝十一月隂陽俱¶
<pb:KR3g0051_WYG_004-62a>¶
至子陽建挾壬而擊丙隂建居子而衝午故十一月以¶
丙午為隂陽擊衝¶
　　陽破隂衝¶
堪輿經曰六月陽建於未而破丑隂建於巳而衝癸故¶
六月癸丑為陽破隂衝也十二月陽建於丑而破未隂¶
建於亥而衝丁故十二月丁未為陽破隂衝也¶
　　隂道衝陽¶
堪輿經曰二月陽建於夘而衝酉隂建於酉而衝夘故¶
<pb:KR3g0051_WYG_004-62b>¶
二月己夘月宿在夘為隂道衝陽八月陽建於酉而衝¶
夘隂建於夘而衝酉故八月以己酉月宿在酉為隂道¶
衝陽¶
　　隂位¶
堪輿經曰三月陽建於辰隂建於申故三月庚辰月宿¶
在辰為隂位九月陽建於戌隂建於寅故九月甲戌月¶
宿在戌為隂位¶
　　三隂¶
<pb:KR3g0051_WYG_004-63a>¶
堪輿經曰正月破在申一隂也厭在戌二隂也辛在其¶
間三隂也故正月得辛酉月宿在酉為三隂也七月破¶
在寅一隂也厭在辰二隂也乙在其間三隂也故七月¶
得乙夘月宿在夘為三隂也¶
　　陽錯¶
堪輿經曰以陽建之支配當方之干隂陽自相配合為¶
日以值所衝之宿為陽錯如正月陽建在寅近於甲支¶
干相配為甲寅日寅衝於申故正月甲寅之日月宿在¶
<pb:KR3g0051_WYG_004-63b>¶
申為陽錯二月陽建在夘近於乙支干相配為乙夘日¶
夘衝於酉故二月乙夘之日月宿在酉為陽錯三月陽¶
建在辰近於甲支干相配得甲辰日辰衝於戌故三月¶
甲辰之日月宿在戌為陽錯也餘月倣此¶
　　隂錯¶
堪輿經曰以隂建之支配當方之干隂陽自相配合為¶
日以值所衝之宿為隂錯如正月隂建於戌近於庚支¶
干相配為庚戌日戌衝辰故正月庚戌之日月宿在辰¶
<pb:KR3g0051_WYG_004-64a>¶
為隂錯二月隂建於酉近於辛支干相配為辛酉日酉¶
衝夘故二月辛酉之日月宿在夘為隂錯三月隂建在¶
申近於庚支干相配為庚申日申衝寅故三月庚申之¶
日月宿在寅為隂錯餘倣此唯五月十一月隂陽二建¶
會於子午故無隂錯陽錯¶
　　隂陽俱錯¶
堪輿經曰五月十一月隂陽二氣同建一辰則以所建¶
之支配所近之干共為一日月宿居月建所衝之辰為¶
<pb:KR3g0051_WYG_004-64b>¶
隂陽俱錯如五月隂陽二建合於午近於丙配為丙午¶
月宿在子為隂陽俱錯十一月隂陽二建合於子近於¶
壬配為壬子月宿在午為隂陽俱錯也¶
　　絶隂¶
堪輿經曰絶隂者謂三月四月隂氣絶也故三月小會¶
所領日為四月絶隂所領日¶
　　絶陽¶
堪輿經曰絶陽者謂九月十月陽氣絶也故九月小會¶
<pb:KR3g0051_WYG_004-65a>¶
所領日為十月絶陽所領日¶
　　立成¶
　¶
行狠¶
了戾¶
孤辰¶
單隂¶
純隂¶
<pb:KR3g0051_WYG_004-65b>¶
孤陽¶
純陽¶
歲薄¶
逐陣¶
隂陽交破¶
隂陽擊衝¶
陽破隂衝¶
隂位¶
<pb:KR3g0051_WYG_004-66a>¶
隂道衝陽¶
三隂¶
陽錯¶
隂錯¶
隂陽俱錯¶
絶隂¶
絶陽¶
曹震圭曰以上諸日雖遇天德月德玉堂生氣黄道吉¶
<pb:KR3g0051_WYG_004-66b>¶
星值日亦不可用集正所謂隂陽不足之辰是也忌興¶
造嫁娶上官赴任入宅遷移出行交易合藥問病百事¶
不宜¶
按大小會所領日考原依歴事明原所載堪輿經列之¶
曹震圭既以大小會為上吉之日比和之辰則其所領¶
必亦以為吉日也今按淮南之言大小會既為凶日則¶
所領日當亦非吉然周禮漢鄭康成注有八會之目而¶
唐賈公彦謂堪輿大會有八小會亦有八然則大小會¶
<pb:KR3g0051_WYG_004-67a>¶
之來舊矣顧未言大小會所領日今考其㫖日辰參差¶
不齊多寡不等無義可尋恐後人之附會歟又以歲位¶
歲對歲前歲後屬之春夏秋冬以季為歲名實紊矣又¶
與淮南之言大相逕庭復分屬天子皇后卿士庶民或¶
用歲位歲對或用歲前歲後其謬更甚今將所分用日¶
四條刪去仍其春秋冬夏歲位歲對歲前歲後之目刪¶
者以其不可為法也存者不没其迹使後人可考也其¶
行狠了戾以下二十神俱從厭建起義合不將日觀之¶
<pb:KR3g0051_WYG_004-67b>¶
堪輿家擇日之道備矣堪輿經單隂純隂孤陽純陽以¶
時無大會故以戊己配月建為之而謂皆不吉然則堪¶
輿家本意以大會為凶日益可知矣特其書無傳吉凶¶
之義不著歴家不覩淮南等書故曹震圭輩妄意以為¶
吉耳又按賈公彦疏周禮引堪輿經黄帝問天老云四¶
月陽建於己巳破於亥隂建於未未破於癸是為陽破¶
隂隂破陽故四月有癸亥為隂陽交會十月丁巳為隂¶
陽交會言未破癸者即是未與丑對而近癸也云云是¶
<pb:KR3g0051_WYG_004-68a>¶
即立成中隂陽交破之二日也今曰交破古曰交會然¶
則會之為義與破同洵非吉也至大㑹等名義考原所¶
載甚詳而猶有未盡今按隂陽二建合于子午分于夘¶
酉大會為陽會隂由合而至分故自十一月至二月自¶
五月至八月共八日而三四九十月無大會小會為隂¶
會陽由分而至合故自二月至五月自八月至十一月¶
共八日而六七十二正月無小會非以其月干支不能¶
相配而無大會其日己有大會而無小會也陽會于隂¶
<pb:KR3g0051_WYG_004-68b>¶
者干建支厭甲即寅乙即夘非取近干也隂會于陽者¶
干厭支建厭為隂隂為地故以戊己配月建為小會非¶
近干已有大會而後取戊己也又小會皆建日衝皆破¶
日明原以二月己酉八月己夘為小會二月己夘八月¶
己酉為隂道衝陽當是互誤也三九月隂陽始侵四十¶
月隂陽相逼故行狠了戾孤辰無虛日單隂純陽孤陽¶
純隂乃從小會别取一義為名非以其月無大會也歲¶
薄隂陽將合而氣已先爭逐陣隂陽始分而難猶未解¶
<pb:KR3g0051_WYG_004-69a>¶
故以二建配子午日丙壬即陽建非取近干也戊即隂¶
建非以無大會而取戊己也辰戌為戊己之分故以隂¶
建配辰戌日為隂位非但以辰戌為陽建也如第取陽¶
建而已則逐月皆有之何獨三九月耶正七月厭破將¶
併而氣已先交故正月辛酉七月乙夘皆取厭破間干¶
支自相配者為三隂日與歲薄同義明原作正月辛夘¶
七月乙酉當亦是互誤也陽建疊陽建為陽錯隂建疊¶
隂建為隂錯五月十一月隂陽同建又疊同建之干為¶
<pb:KR3g0051_WYG_004-69b>¶
隂陽俱錯亦非取近干也又自隂位以下皆取月宿孫¶
思邈房中經載月宿日是否即此亦不可考然其日之¶
不吉義例甚明不待值月宿而後定矣今三隂己為改¶
正小會改載立成卷中此則仍舊以備參考若夫絶隂¶
絶陽乃從單隂孤陽更進一義蓋三月之單隂至四月¶
而絶九月之孤陽至十月而絶也其所領日亦後人附¶
會故刪¶
欽定協紀辨方書卷四¶
